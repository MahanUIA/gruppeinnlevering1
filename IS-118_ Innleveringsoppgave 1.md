**Group number and student names: **     

Ahmed Alhamod: [ahmedalh@uia.no](mailto:ahmedalh@uia.no)

Mahan Baghdadi: [mahanb@uia.no](mailto:mahanb@uia.no)

Abdulrahman Dabdoub: [abdulrahmd@uia.no](mailto:abdulrahmd@uia.no)

Sebastian Van Est: [srest@uia.no](mailto:srest@uia.no)

Fredrik Gjedrem: [fredriksg@uia.no](mailto:fredriksg@uia.no)

Rune Liefting: [rjliefting@uia.no](mailto:rjliefting@uia.no)

Trym Schive: [trymsc@uia.no](mailto:trymsc@uia.no)

  

| Course Code & Name:  | IS-118: Programmering og prosjektsamarbeid |
| :---- | :---- |
| **Deliverable Title:** |  Gruppeinnleveringsoppgave 1 |
| **Date:**  |   25/*09/25*  |

   
 

| We confirm hereby that we are not citing or using in other ways other’s work without stating that clearly and that all of the sources that we have used are listed in the references | Yes x  | No   |
| :---- | :---: | :---- |
| We allow the use of this work for educational purposes | Yes **x** | No   |
| We hereby confirm that every member of the group named on this page has contributed to this deliverable/product | Yes **x** | No   |

 

**INNHOLDSFORTEGNELSE**

**[Strategi for rekruttering og sammensetning	3](#strategi-for-rekruttering-og-sammensetning)**

[**Design av det første møtet	4**](#design-av-det-første-møtet)

[**Rammer for relasjonelle kontrakter	5**](#rammer-for-relasjonelle-kontrakter)

[**Proaktive mekanismer for konflikthåndtering:	6**](#proaktive-mekanismer-for-konflikthåndtering:)

[**Håndtering av tidspress og "planleggingsfellen"	7**](#håndtering-av-tidspress-og-"planleggingsfellen")

[**Sikring av god kommunikasjon	8**](#sikring-av-god-kommunikasjon)

[**Litteratur:	10**](#litteratur:)

**IS-118: GRUPPEINNLEVERING 1**  
**GRUPPE 22**

Dette dokumentet er ment til å fungere som en oppstartspakke for prosjektleder Erling i sitt tildelte prosjekt i å utvikle en digital medborgerportal i en liten kommune sør i Norge. Hensikten med denne oppstartpakken er å gi Erling utfyllende veiledning og anbefalinger for hvordan han kan komme i gang med prosjektet på best mulig måte. De aspekter som skal belyses i oppstartspakken omhandler bl.a. bemanning, prosjektgruppens første møte, utforming av kontrakter, proaktiv konflikthåndtering, håndtering av tidspress, kommunikasjon mm.

# **Strategi for rekruttering og sammensetning** {#strategi-for-rekruttering-og-sammensetning}

I moderne gruppedynamikk er forståelsen slik at det bør finnes en balanse mellom mangfold og demografisk likhet (Jacobsen, 2016, s. 37). Mangfold sikrer at arbeidsgrupper har stor fagkunnskap og innsikt til å møte de ulike problemstillinger som kommer. Derimot er det fordelaktig at prosjektmedlemmene er nokså like til en viss grad. Dette er grunnet forståelsen i gruppepsykologi av at mennesker ofte har bedre evne til å samarbeide med mennesker som ligner en selv, både p.g.a. økt effektivitet i kommunikasjon, men også for å danne tidlig tillit til hverandre (Gjøsund & Huseby, 2009, s. 113). Om prosjektdeltakerne deler en viss grad av sosial likhet, blir det enklere å bli kjent med hverandre, det sosiale klimaet har bedre utgangspunkt for å lykkes, og deltakerne har større forutsetning for å føle seg del av teamet og til å trives med arbeidet. Slik problemstillingen kommer frem, er det allerede i stor grad foreslått hva slags fagfolk gruppen skal bestå av. Slik dette forslaget kommer frem, kan det sies at det allerede gir Erling et godt utgangspunkt å jobbe ut ifra, av følgende årsaker.  
	Gruppen består av stor mangfold i fagkunnskap og innsikt som sannsynligvis dekker de mest sentrale aspektene av prosjektet svært godt. Ettersom prosjektet er å utvikle en digital løsning for en kommune, er det hensiktsmessig at det både rekrutteres eksterne fagfolk for utvikling av brukergrensesnitt og digital sikkerhet, samt at de samarbeider med kommunens interne IT-ansatte. Videre, ettersom dette kan sees som et omfattende prosjekt relativt til kommunens typiske virksomhet, er det fornuftig at det ansettes en politisk rådgiver som bindeledd til bystyret. Dette skaper god kommunikasjon mellom teamet og kommunen og forhindrer politiske konflikter. Til sist er det også til stor fordel at to representanter fra lokale innbyggerforeninger blir inkludert i arbeidet, ettersom produktet skal utvikles til å bli verdifullt for lokalbefolkningen.  
	Derimot virker det også som at det lett kan fasiliteres høy grad av demografisk likhet mellom prosjektdeltakerne, selv om dette ikke enda er redegjort i forslaget. Vi vil derfor anbefale Erling å følge prinsippet om å sikre den sosiale likheten som skaper god flyt og effektivitet i teamet. Måter dette kan gjøres på er å se etter forskjellige personegenskaper, og forsøke å se etter like egenskaper. Det kan være alder, kjønn, interesser, erfaring osv. Prosjektleder kan eksempelvis se etter personlighetstrekk på kandidaters sosiale medier (Prof. Gerber et al, 2024). En slik plattform som hyppig brukes i bemanningsprosessen er LinkedIn.  
Vi håper hermed å ha gitt Erlend en god plan for hvordan han kan nærme seg bemanningsprosessen i prosjektet.
# **Design av det første møtet** {#design-av-det-første-møtet}

Når jeg tenker på hvordan vi bør legge opp det første møtet, er jeg opptatt av at det skal være tydelig, men også hyggelig. Dette prosjektet samler folk med veldig forskjellig bakgrunn – ansatte i kommunen, en politisk rådgiver, fagfolk utenfra og representanter for innbyggerne. Nettopp derfor er det viktig å starte med å bli kjent, få en felles forståelse for hva vi skal oppnå, og bli enige om hvordan vi skal samarbeide. 

Jeg ville lagt opp møtet til å vare rundt tre timer. Først ville jeg startet med en kort velkomst, der prosjektlederen forteller litt om bakgrunnen og hva vi skal jobbe med. Etter det synes jeg det er lurt å ta en presentasjonsrunde, der alle sier navn, rolle og hva de håper å bidra med. Det er en enkel måte å få alle med fra starten, og det skaper en mer åpen stemning.

Etter introduksjonen ville jeg brukt litt tid på å forklare hva prosjektet egentlig handler om. Målet er å lage en digital portal som gjør det lettere for innbyggerne å delta, sende innspill og følge saker i kommunen. Det er satt et mål om å øke engasjementet og åpenheten med 20 prosent det første året. Samtidig må vi huske at vi har en tidsramme på 15 måneder og et budsjett på 8 millioner kroner. Når alle kjenner til disse rammene, blir det lettere å jobbe i samme retning. 

Så vil jeg gått over til roller og forventninger. Her er det viktig å klargjøre hva hver deltaker skal bidra med, slik at det ikke blir misforståelser senere. For eksempel hva kommunen skal levere, hva ekspertene skal bidra med, og hvilken rolle innbyggerrepresentantene har. Prosjektlederen må også forklare hvordan beslutninger tas, og hvordan ansvaret er fordelt.

En annen ting jeg mener er viktig i oppstarten, er å avtale hvordan vi skal samarbeide. Vi må bestemme hvordan vi kommuniserer, hvilke verktøy vi bruker, hvor ofte vi møtes og hvordan vi deler informasjon. Jeg ville foreslå at vi sammen lager noen enkle “spilleregler” for teamet, som at vi gir raske tilbakemeldinger, møter forberedt og viser respekt for hverandres tid. Vi må også bruke litt tid på å bli kjent som mennesker. Derfor ville jeg lagt inn en enkel icebreaker, for eksempel at alle deler to sannheter og en løgn om seg selv, eller at vi i små grupper snakker om hvordan vi selv ville brukt portalen hvis vi var innbyggere. Slike aktiviteter er ikke “faglige”, men de gjør at vi blir tryggere på hverandre og får bedre samarbeid senere.

Til slutt ville jeg brukt litt tid på å snakke om de første milepælene. Hvilke oppgaver skal vi ta tak i de første ukene? Hva er viktigst å få på plass? Når dette er tydelig, vet alle hva de skal gjøre etter møtet. Jeg ville rundet av med en oppsummering, og så en liten runde der alle sier en ting de tar med seg fra møtet.

# **Rammer for relasjonelle kontrakter** {#rammer-for-relasjonelle-kontrakter}

Dette skisserer anbefalingene for hva relasjonelle kontrakter mellom prosjekteier (kommunen) og prosjektleder bør inneholde for å få til et vellykket samarbeid. Fokus er ikke bare på tid, kostnad og kvalitet, men også på hvordan samarbeidet struktureres, og hvordan tillit og felles forståelse bygges opp gjennom kontrakten.  Kontrakten bør definere prosjektets mål, som går utover å lansere en teknisk løsning. Målet bør være å fremme økt innbyggerengasjement og bedre transparens i lokaldemokratiet. (Sande.J.B.,2022\) Alle involverte parter bør forplikte seg til felles verdier som åpenhet, medvirkning, bærekraft og respekt for kompetansediversitet. For å unngå misforståelser bør kommunen ta ansvar for de strategiske rammene, budsjettet og politiske utfordringer. Samtidig bør prosjektleder ha nok makt til å ta beslutninger, slik at prosjektet kan gjennomføres effektivt uten unødvendige problemer. Det bør etableres faste møter mellom prosjektleder og prosjekteier for at partene holder kontakt. Møtene bør ikke kun benyttes til rapportering, men også til problemløsning, risikohåndtering og åpen diskusjon om utfordringer. Det er viktig at åpenhet rundt problemer vektlegges like mye som rapporter overfor arbeidet. For å øke prosjektets legitimitet bør innbyggere og fagfolk involveres aktivt. Innbyggere bør delta for å sikre at løsningen er relevant og brukervennlig. I tillegg bør eksterne eksperter på for eksempel UI/UX og sikkerhet trekkes inn i utviklingen. (Sande.J.B.,2022\) Prosjektet bør være fleksibelt nok til å håndtere endringer i behov, teknologi eller lovverk. En enkel prosedyre for endringshåndtering bør etableres, der endringer vurderes og bedømmes i fellesskap. Dette bidrar til å unngå konflikter og gjør det lettere å håndtere justeringer underveis. For å unngå at konflikter eskalerer, bør avtalen inneholde en klar konfliktløsningsprosess. Dialog og forhandling bør være første skritt, og om partene ikke finner løsninger på egenhånd, kan en nøytral tredjepart trekkes inn. Juridiske skritt bør kun tas som siste utvei. Suksess i prosjektet bør ikke bare måles ved lansering av løsningen, men også på om det fører til økt innbyggerengasjement og bedre dialog mellom kommunen og innbyggerne. Partene bør forplikte seg til å følge opp dette målet, for eksempel ved å evaluere om løsningen faktisk bidrar til økt deltakelse. Det bør også gjøres en undersøkelse som sier noe om suksessen i langtidsperspektiv.

# **Proaktive mekanismer for konflikthåndtering:** {#proaktive-mekanismer-for-konflikthåndtering:}

I et hvilket som helst selskap så er det viktig å ha prosedyrer og mekanismer for å håndtere og forebygge konflikt internt. Konflikter kan ofte eskalere og føre til et dårlig jobbmiljø med lite samspill som kan føre til verre produktivitet. Mange av disse rutinene kan være lurt å sette opp før prosjekter er på gang for å ha bedre flyt og færre spørsmål når det er på tide med prosjektarbeid. Det er viktig at alle føler seg inkludert i et selskap og ikke føler seg som de er utenfor, derfor er det noen forslag til forskjellige regler og rutiner vi kan ha.   
En viktig rutine vi kan inkludere i selskapets møter er en sånn "temperaturmåling" som vi kan begynne med. Dette vil si at på en fast tid hver uke så kan vi ha en runde sammen hvor folk kan si ifra om sine frustrasjoner med prosjektet og spørre spørsmål, dette er viktig sånn at vi kan gjøre frustrasjonen om til en rutine og ikke en dramatisk hendelse. Det er ofte konflikt når det kommer til å ta kontakt med hverandre, ofte er det noen som liker å være for seg selv og noen som liker å ha full kontakt med alle i teamet, det er viktig for samspill at alle er tilgjengelige. En løsning på dette problemet hadde vært å innføre en åpen-dør policy på selskapet hvor alle er til enhver tid klar for å få spørsmål og samtaler fra andre, dette er spesielt viktig for lederen av selskapet som i dette tilfellet er Erling å være åpen for alt og alle.  
Vi kan også begynne å rangere konflikter med en type nivåmodell hvor små konflikter som er på et lavt nivå blir oppfordret til å løse problemet selv i gruppen, men et problem på nivå 2 kan bli eskalert til prosjektleder for å få hans mening om saken. Høyere nivåer vil eskaleres til folk høyere på selskapet som prosjekt-eier og sjef. En slik modell skaper forutsigbarhet. Alle vet hva som skjer når man er uenig, noe som fjerner usikkerhet og drama fra prosjekter sånn at samspillet blir bedre.  
I et prosjekt er det også veldig viktig at alle er på samme side når det kommer til diverse beslutninger, det er viktig å få alle med på å stemme på disse beslutningene på et møte i begynnelsen av prosjektets levetid. Dette kan inkludere som for eksempel tekniske innspill fra IT og prototyper eller tanker om UI/UX fra designerne. Større endringer må diskuteres av alle spillerne for at dette skal bli mulig, som for eksempel hvis designet blir for avansert for utviklerne så er det viktig med en god dialog fra alle om hva som er innenfor budsjettet og mulig med den teknologien vi har tilgang til nå. Å få alle enige om samme ideen hjelper alle å skape et bedre bilde for hvordan prosjektet skal bli ledet framover. Dette er alle forslag til hvordan Erling kan unngå konflikter i selskapet og kan hjelpe selskapet å bli et tryggere og mer produktivt arbeidsmiljø.
# **Håndtering av tidspress og "planleggingsfellen"**  {#håndtering-av-tidspress-og-"planleggingsfellen"}

Et av de største utfordringene i oppstartsfasen av prosjekter er kombinasjonen av høyt tidspress og behovet for å utarbeide en detaljert plan. Dette kan føre til at prosjektleder og teamet låser seg for tidlig til løsninger eller arbeidsmåter som senere viser seg å være lite hensiktsmessige. For å motvirke denne såkalte planleggingsfellen bør prosjektlederen: 

Arbeide iterativt, lage en overordnet milepælsplan tidlig, men holde detaljnivået bevisst lavt i starten. Etter hvert som prosjektet utvikler seg og usikkerheten reduseres, kan planen brytes ned i mer konkrete delplaner. 

Prioritere kritiske avklaringer, bruke de første månedene på å kartlegge risiko, avhengigheter og nøkkelressurser i stedet for å bruke all tid på detaljer. Dette gir fleksibilitet og bedre beslutningsgrunnlag. 

Innføre “planlagte revisjonspunkter”, legge inn faste tidspunkter for å evaluere fremdrift og justere planen (f.eks. hver tredje måned). Dette skaper rom for læring og endringer uten at prosjektet oppfattes som ustrukturert. 

Balansere handlingspress med refleksjon, sikre at teamet ikke hopper rett til produksjon, men får tid til å forstå målene, brukernes behov og mulige tekniske begrensninger. En enkel regel er å alltid stille spørsmålet “Hva vet vi sikkert, og hva må vi teste først?” før man tar større beslutninger. 

Kommunisere forventninger åpent, gjøre det tydelig for både prosjekteier og teamet at planen er et levende dokument, og at fleksibilitet er en styrke – ikke en svakhet – i komplekse, innovative prosjekter. 

Gjennom disse tiltakene kan Erling balansere behovet for å vise fremdrift tidlig med å bevare handlingsrommet for læring og justering. Dette øker sannsynligheten for at prosjektet når sine mål uten å låses i uhensiktsmessige rammer. 

# **Sikring av god kommunikasjon** {#sikring-av-god-kommunikasjon}

God og tydelig kommunikasjon er helt avgjørende for at et prosjektteam skal fungere effektivt, særlig når teamet består av personer med ulik fagbakgrunn og erfaring (Jonasson og Ingason 2019).

For å sikre god kommunikasjon i prosjektet er det viktig å starte med å etablere en felles digital plattform, for eksempel Teams eller Slack, og samtidig bli enige om hvordan den skal brukes. Beslutninger, dokumenter og oppgaver bør ha faste plasser, slik at alle vet hvor de finner informasjon. Dette skal være forståelig og ukomplisert for hver enkelt å navigere.

Det er også nyttig å avklare noen enkle spilleregler for samhandling, blant annet hvor raskt man forventer svar på meldinger og når det er mest hensiktsmessig å ta en sak i møte i stedet for skriftlig. Alle møter bør følges opp med korte oppsummeringer som tydelig viser ansvar og frister, slik at alle hele tiden vet hva som er avtalt. 

I tillegg bør det settes av tid til faste møtepunkter gjennom hele prosjektet, med ukentlige statusmøter i kjerneteamet, månedlige møter med styringsgruppen og større samlinger hvert kvartal der hele prosjektgruppen og brukerrepresentanter deltar. For å skape oversikt og felles forståelse bør fremdriften visualiseres i en enkel oversikt som viser hvilke oppgaver som er påbegynt, hva som gjenstår, og når ulike deler av prosjektet skal være ferdige. 

Like viktig er det at prosjektlederen legger til rette for et trygt og åpent samarbeidsklima, der teammedlemmene opplever at de kan stille spørsmål og ta opp utfordringer uten frykt for negative reaksjoner. Små tiltak, som korte runder i starten av møter hvor alle får si hvordan de opplever situasjonen, kan bidra til dette (Fosse, Buch, Säfvenbom & Martinussen (2015).

Til slutt er det viktig at prosjektet har en gjennomtenkt plan for hvordan man kommuniserer med omverdenen, både innbyggere og bystyret. Her er det en fordel å bruke klare og tydelige budskap i stedet for lange og tekniske rapporter, sånn at kommunikasjonen oppleves som tilgjengelig, forståelig og relevant for alle interessenter.

Som prosjektleder vil Erling legge til rette for at kommunikasjonen flyter godt gjennom hele prosjektet.

# **Litteratur:** {#litteratur:}

Jacobsen, D. I. (2016). *Engangsorganisasjonen*. Fagbokforlaget

Gjøsund P. & Huseby R. (2009) *To eller flere: basiskunnskaper i gruppepsykologi.* Cappelen Akademisk Forlag

Prof. Gerber C. et al. (Oct 20, 2024\) *The impact of social media on recruitment: Are you on LinkedIn?* Stellenbosch Business School

Jonasson, H. I. & Ingason, H. I. (2019) *Project: Communication*

Sande.J.B.. (2022). *Relasjonskontrakter i offentlige*  
*anskaffelser på e-helsefeltet*. (Versjon V1) \[Datasett\]. Helsedirektoratet.no. [https://www.helsedirektoratet.no/rapporter/relasjonskontrakter-i-offentlige-anskaffelser-pa-e-helsefeltet/Relasjonskontrakter%20i%20offentlige%20anskaffelser%20p%C3%A5%20e-helsefeltet\_v12\_191222.pdf/\_/attachment/inline/59121158-d854-414e-a27e-cd586fc93e20:9b43aa1f2900e83333f717d5f726211de1599b06/Relasjonskontrakter%20i%20offentlige%20anskaffelser%20p%C3%A5%20e-helsefeltet\_v12\_191222.pdf](https://www.helsedirektoratet.no/rapporter/relasjonskontrakter-i-offentlige-anskaffelser-pa-e-helsefeltet/Relasjonskontrakter%20i%20offentlige%20anskaffelser%20p%C3%A5%20e-helsefeltet_v12_191222.pdf/_/attachment/inline/59121158-d854-414e-a27e-cd586fc93e20:9b43aa1f2900e83333f717d5f726211de1599b06/Relasjonskontrakter%20i%20offentlige%20anskaffelser%20p%C3%A5%20e-helsefeltet_v12_191222.pdf)

Fosse, T. H., Buch, R., Säfvenbom, R., & Martinussen, M. (2015). *The relationship between psychological safety and management team effectiveness: The mediating role of behavioral integration.* Management Decision 57(7), 1575-1588. [Do cross-border acquisitions involving emerging market firms create value: Impact of deal characteristics | Emerald Insight](https://doi.org/10.1108/MD-04-2014-0227)

ProsjektNorge (2021). *Høyt presterende team \- som innovasjonskraft.* [https://www.prosjektnorge.no/wp-content/uploads/2021/03/Rapport-utviklingsprogram-for-Hoyt-presterende-team-ferdig.pdf](https://www.prosjektnorge.no/wp-content/uploads/2021/03/Rapport-utviklingsprogram-for-Hoyt-presterende-team-ferdig.pdf)

Fantoft, S. (10. mai. 2025\) *En innføring til prosjektledelse \- slik lykkes du som prosjektleder.* [https://lederne.no/artikler/slik-lykkes-du-som-prosjektleder/](https://lederne.no/artikler/slik-lykkes-du-som-prosjektleder/)	


